---
permalink: /
title: "Læring i en digital tid"
author_profile: true
redirect_from: 
  - /about/
  - /about.html
---

Velkommen! 👋

Jeg er Sigrun – lærerutdanner, tidligere barneskolelærer og nå PhD-kandidat med et særlig engasjement for profesjonsfaglig digital kompetanse i lærerutdanningen. Her deler jeg prosjektene mine, forskningen jeg jobber med og ressurser jeg har vært med på å utvikle. Målet er å bidra til at både lærere og elever får en trygg og reflektert inngang til det digitale samfunnet vi er en del av.

Hvem jeg er
------
I løpet av yrkeslivet har jeg fått utforske koblingen mellom utdanning og teknologi fra flere ulike perspektiver. Jeg startet karrieren som lærer i grunnskolen – en erfaring som fortsatt preger hvordan jeg tenker om læring, relasjoner og profesjonsutvikling. Derfra gikk veien videre til IT-seksjonen på Stortinget, hvor jeg jobbet med å utvikle digitale ferdigheter internt gjennom kurs og opplæring i ulike digitale verktøy. Senere jobbet jeg ved Senter for nye medier ved Høgskulen på Vestlandet (HVL), hvor jeg utviklet apper og nettsider, laget film og promomateriell, arbeidet med prosjektstyring og utformet digitale undervisningsformer. 

Nå er jeg leder for digitalisering av utdanning ved NLA Høgskolen, samtidig som jeg tar en doktorgrad ved Universitetet i Bergen. I doktorgraden forsker jeg på hvordan profesjonsfaglig digital kompetanse (PfDK) utvikles og implementeres i lærerutdanningen.


#### Hva jeg jobber med

Jeg utvikler kurs og undervisningsopplegg for både studenter og lærere, og har blant annet vært med på å etablere et 15 studiepoengs emne i PfDK og flere microkurs for etter- og videreutdanning. Forskningen min er praksisnær, og jeg samarbeider tett med lærere, lærerutdannere og skoleledere for å finne gode modeller for utvikling og dokumentasjon av digital kompetanse.

🔍 Les mer om doktorgradsprosjektet mitt [her].

#### Hva jeg brenner for
Jeg er spesielt opptatt av *teknologiforståelse* for barn og unge. Det handler ikke bare om å bruke digitale verktøy, men om å forstå hvordan teknologien fungerer, hvordan den påvirker oss, og hvordan vi kan ta informerte og etiske valg i en digital verden.

Jeg er også fascinert av læring på tvers av livsfaser – hvordan vi lærer, hva som motiverer oss, og hvordan utdanning kan utformes slik at flere får lyst og mulighet til å lære hele livet.

Utforsk mer
------
📘 [Publikasjoner →]

🎤 [Foredrag →]

👩‍🏫 [Undervisning →]

🧪 [Prosjekter og utviklingsarbeid →]

📝 [Blogginnlegg og refleksjoner →]

📄 [CV →]
