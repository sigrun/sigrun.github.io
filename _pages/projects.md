---
permalink: /projects/
title: "Utviklingsarbeid"
excerpt: "Mine prosjekter"
author_profile: true
---

Gjennom årene har jeg vært så heldig å få lede og bidra til en rekke prosjekter som på ulike måter har utfordret og utviklet utdanningsfeltet. Felles for dem er at de kombinerer pedagogisk innsikt med teknologiske løsninger.

Her finner du eksempler på prosjekter jeg har vært involvert i - fra oppbygging av læringsmiljøer og digitale infrastrukturer, til utvikling av nye undervisningsformer og læremidler. Jeg har blant annet:

### Strategisk utviklingsarbeid

- Forfattet NLA Høgskolens digitaliseringsstrategi og ledet arbeidet med implementering  
- Vært sentral i oppstarten av NLA Høgskolens satsing på fleksible nettstudier
- Vært involvert i planlegging og pedagogisk rådgivning i forbindelse med campusutvikling og nybygg  
- Ledet intern ekspertgruppe for kunstig intelligens, med ansvar for rapporten *Om kunstig intelligens på NLA Høgskolen*  


### Pedagogisk innovasjon og læringsmiljø

- Initiert og utviklet Læringslaben ved NLA, som senere er utvidet med både konseptet Lekelab og Gamelab  
- Etablert infrastruktur for selvbetjent videoproduksjon og podcast, inkludert selvkjøringsstudio og dedikerte podcastrom  
- Bidratt til utviklingen av teknologisk tilpassede undervisningsrom, som Zoom Rooms og Active Learning Classrooms  

### Digital undervisning og læremidler

- Bidratt til utviklingen av en multimodal eBok som innovativt læremiddel til nasjonal deleksamen i matematikk  
- Utviklet nettbaserte kurs for utdanningsdirektoratet. Bl.a et MOOC prosjekt som tar over 350 deltagere hvert år.  
- Produsert faglig innhold og formidlingsmateriell med utgangspunkt i multimedieteori (bl.a. Mayer)  

### Samarbeid og rammeverk

- Koordinert og vært faglig bidragsyter i det europeiske samarbeidsprosjektet *DIDLE*  
- Utviklet et eget rammeverk for læringsdesign for nettstudier – *FJORD-framework*



Flere av prosjektene presenteres i mer detalj på egne undersider. Samlet viser de hvordan jeg jobber med å gjøre utdanning mer tilgjengelig, engasjerende og fremtidsrettet –  med en fot godt plantet i klasserommet og en i teknologiverdenen.


### [Læringslaben](https://sites.google.com/view/nlalab/start)
Læringslab-rommet er et tverrfaglig prosjektareal og en sosial arena for studenter, ansatte, alumni og eksterne partnere, der man kan møtes uavhengig av interesser, kompetanse, og bakgrunn og samarbeide på tvers av fagfelt. Innredningen skal bidra til å fremme ferdigheter som kreativitet, samarbeid, kritisk tenking, kommunikasjon og faglighet ved bruk av framtidsrettede digitale løsninger. 

### [eBok-prosjektet](https://prosjekt.nla.no/ebok/1-7/)
Som del av NLA Høgskolens satsing på pedagogisk innovasjon utviklet vi en digital eBok for grunnskolelærerutdanningen. Læremiddelet kombinerte tekst, video og interaktive elementer for å støtte studentenes forberedelser til nasjonal deleksamen i matematikk. Målet var å legge til rette for tilpasset opplæring og gjøre fagstoffet mer tilgjengelig gjennom en fleksibel og brukervennlig plattform.
