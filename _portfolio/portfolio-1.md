---
title: "PhD prosjektet"
excerpt: "Undersøker hvordan profesjonsfaglig digital kompetanse kan implementeres systematisk i norsk lærerutdanning gjennom kunnskapskartlegging, systemanalyse og utvikling av en dokumentasjonspraksis.<br/><img src='/images/PHD-prosjekt.png'>"
collection: portfolio
---
<img src='/images/PHD-prosjekt.png'>
# Doktorgradsprosjektet
*Project summary:*
>*This doctoral project investigates how Professional Digital Competence (PDC) can be systematically implemented in Norwegian teacher education. Drawing on a combination of literature review, systems analysis, and design-based research, the project aims to develop practical approaches that support student teachers in developing digital competence as both an educational and professional asset.*
>
>*The project follows an article-based dissertation format and comprises three interrelated studies. Together, these studies explore the theoretical, structural, and practical foundations for strengthening and documenting PDC in teacher education.*



## Om prosjektet

Doktorgradsprosjektet undersøker hvordan profesjonsfaglig digital kompetanse (PfDK) kan implementeres mer systematisk i norsk lærerutdanning. Gjennom en kombinasjon av kunnskapskartlegging, systemanalyse og designforskning søker prosjektet å utvikle praktiske løsninger som styrker lærerstudenters digitale kompetanse, både i utdanningen og i deres profesjonelle virke.

Prosjektet er strukturert som en artikkelbasert avhandling med tre delstudier som sammen belyser det teoretiske, strukturelle og praktiske grunnlaget for utvikling og dokumentasjon av PfDK i lærerutdanning.


#### **Jeg lurer på:**

1. Hva sier forskningen om hvordan PfDK forstås og anvendes i lærerutdanning?
2. Hvilke organisatoriske forhold hemmer eller fremmer implementering av PfDK?
3. Hvordan kan PfDK synliggjøres og dokumenteres bedre for både utdanning og arbeidsliv?
 




## Del-studiene:

**Studie 1 – Developing Professional Digital Competence in TE – A Scoping Review (Publisert)**  
Gjennom en systematisk gjennomgang av fagfellevurdert forskning fra 2017–2022 undersøkes hvordan PfDK er forstått, definert og operasjonalisert i norsk lærerutdanning. Studien har en analytisk-konseptuell tilnærming og tar for seg PDC som forskningsobjekt på metanivå.

**Studie 2 – Complex Competence, Complex Challenges (under arbeid - ferdigstilles H25)**  
Denne studien utforsker hvordan organisatoriske og strukturelle forhold påvirker implementeringen av PfDK i lærerutdanning. Gjennom dokumentanalyse, spørreskjema og intervjuer med lærerutdannere og studenter analyseres PDC som et "wicked problem". Studien har en systemisk-organisatorisk tilnærming.

**Studie 3 – Porteføljen som grenseobjekt (i utviklingsfase)**  
Den tredje studien har en designbasert tilnærming og tar utgangspunkt i spørsmålet om hvordan porteføljen kan fungere som dokumentasjonsverktøy for PDC – både i utdanningen og i møte med profesjonsfeltet. Gjennom co-design-workshops og validering med ulike aktører undersøkes PDC som noe som må både utvikles og gjøres eksplisitt. Tilnærmingen kombinerer teori om boundary objects og medierende artefakter.

## Relevans og bidrag

Prosjektet bidrar til å:
- Skape oversikt over eksisterende kunnskap om PfDK i norsk lærerutdanning
- Avdekke systemiske utfordringer og muligheter for styrket integrering
- Utvikle et praktisk verktøy for dokumentasjon og vurdering av digital kompetanse i utdanningen

Målgrupper inkluderer lærerutdannere, lærerutdanningsledelse, skoleeiere og beslutningstakere innen utdanningsfeltet.

